---
title: "Appunti di Fisica Nucleare e Subnucleare"
author: "Niccolò Zanotti"
date: "`r Sys.Date()`"
output:
  tufte::tufte_book:
    toc: yes
    citation_package: natbib
    latex_engine: xelatex
    includes:
      in_header: ../preamble.sty
  tufte::tufte_handout:
    citation_package: natbib
    latex_engine: xelatex
    includes:
      in_header: ../preamble.sty
  tufte::tufte_html: default
  pdf_document:
    includes:
      in_header: ../preamble.sty
    toc: yes
subtitle: Prof. Nicola Semprini Cesari
runningheader: Appunti di Fisica Nucleare e Subnucleare
bibliography: bibliography.bib
link-citations: yes
link-at-notes: true
knit: (function(inputFile, encoding) {
      out_dir <- "output";
      rmarkdown::render(inputFile,
                        encoding=encoding,
                        output_dir=file.path("../",dirname(inputFile), out_dir))})
---

# Lo studio del nucleo

## La sezione d'urto

In quale modo i fisici possono esplorare la struttura di oggetti così piccoli quali sono gli atomi, i nuclei e le particelle subatomiche? Quali sono le grandezze fisiche sperimentalmente misurabili e quale tipo di informazioni su tali oggetti microscopici è effettivamente possibile ottenere da tali misure?

Gli elementi fondamentali che caratterizzano l'esperimento di Rutherford(1909-1913) cosí come versioni più moderne sono i seguenti:

```{marginfigure}
 L'esperimento di Geiger-Mursden- Rutherford`
```

1.  un **fascio incidente** di particelle proiettile;
2.  un **bersaglio** contenente le particelle da studiare(atomi/nuclei /protoni/neutroni);
3.  un **rivelatore** dietro/attorno al bersaglio capace di misurare le particelle emergenti[^1].

[^1]: Il progresso tecnologico nel campo delle macchine acceleratrici ha reso possibile una variante dello schema descritto dove la collisione avviene tra le particelle di due fasci contrapposti. I 'collider', certamente più difficili da costruire permettono però di raggiungere, a parità delle tecnologie di accelerazione delle particelle, una maggiore energia della collisione.

Nell'esperimento di Rutherford:

-   fascio: particelle $\alpha$ di $5.6 MeV$
-   bersaglio: gold foil con spessore di $8.6 \times 10^{-6}$ cm
-   rivelatore: vetro dipinto da $ZnS$ scintillante al momento dell'incontro con particelle cariche.

**Goal** dell'esperimento: riconoscere le particelle emergenti e misurarne le grandezze cinematiche(energia, quantità di moto) al fine di ottenere informazioni sulla natura dell' **interazione** tra particella del fascio e particella del bersaglio.

Il termine **interazione** è un termine generico. Introduciamo la seguente notazione:

```{r, fig.margin=TRUE,echo=FALSE}
    include_graphics("figs/diffusione-elastica.jpg")
```

-   **Processi di diffusione**: particelle emergenti dal bersaglio coincidono con quelle del raggio incidente
-   **Processi di produzione**: non vale quanto sopra

Tra i processi di diffusione si distinguono processi

-   **elastici** : energia della particella incidente $=$ emergente
-   **anelastici**: energia della particella incidente $\neq$ emergente

Dato che solitamente la particella proiettile è priva di struttura interna, a differenza di quella bersaglio, si ha diffusione

```{r, fig.margin=TRUE,echo=FALSE}
    include_graphics("figs/diffusione-anelastica.jpg")
```

```{r, fig.margin=TRUE,echo=FALSE}
    include_graphics("figs/produzione-anelastica.jpg")
```

-   elastica: il bersaglio non modifica la sua struttura e non assorbe energia

-   anelastica: il bersaglio modifica la sua struttura e assorbe energia

Si parla di *diffusione profondamente inelastica* quando l'energia della particella proiettile è tale che la De Broglie wavelength associata risulta molto minore della dimensione della particella bersaglio $\rightarrow$ si può definirne la struttura interna(che varia durante il processo).

Sulla base di questa terminologia è evidente che **un processo di produzione è sempre inelastico**.

Vogliamo ora domandarci quale **grandezza fisica microscopica del bersaglio** sia possibile misurare con un arrangiamento sperimentale alla Rutherford. Per cominciare, occorre tenere presente che nella pratica sperimentale si cerca di ottenere **un fascio di particelle proiettile con densità e velocità uniformi e costanti** da inviare su di un **bersaglio materiale chimicamente omogeneo**. In generale, in questa situazione, **si ottengono informazioni sui componenti microscopici del bersaglio confrontando il fascio di particelle uscente con quello entrante**. In particolare maggiore è il numero di grandezze fisiche del fascio emergente che vengono misurate (distribuzione spaziale, energia, quantità di moto, tipologia, etc. etc.) più dettagliata risulterà l'informazione sui componenti microscopici del bersaglio.

Le assunzioni che faremo sono le seguenti:

1.  il fascio di sezione trasversale $\Sigma$ sia costituito da corpuscoli massivi puntiformi in moto con la stessa velocità $v$ e densità spaziale $n_f$ uniforme e costante;
2.  il bersaglio sia costituito da sferette massive di raggio dato, distribuite con densità $n_b$uniforme all'interno di un sottile strato materiale di spessore $\Delta x$ e area maggiore di $\Sigma$(in modo da utilizzare tutte le particelle del fascio);
3.  l'interazione tra particella proiettile e particella bersaglio sia assimilabile ad un urto meccanico;
4.  a seguito di tale interazione la particella proiettile venga deviata e dunque rilevata in una direzione diversa da quella del fascio.

Date queste condizioni, la probabilità che una singola particella proiettile interagisca con una singola particella del bersaglio vale

$$ 
     \frac{\sigma}{\Sigma}
$$

dove $\sigma$ è la sezione trasversale della particella bersaglio e $\Sigma$ la sezione trasversale del fascio. Il numero di particelle deflesse dalla direzione del fascio a seguito dell'urto vale allora

$$ 
    \Delta N_{def} = \Delta N_f \Delta N_b \frac{\sigma}{\Sigma}
$$dove $\Delta N_f$ è il numero di particelle del fascio che nel tempo $\Delta t$ hanno avuto la possibilità di interagire con le $\Delta N_b$ particelle del bersaglio.\
Ora si noti che le $\Delta N_f$ particelle del fascio sono contenute all'interno di un parallelepipedo di area $\Sigma$ ed altezza $v \Delta t$ mentre le $\Delta N_b$ particelle del bersaglio sono contenute all'interno di un parallelepipedo di area $\Sigma$ ed altezza $\Delta x$ **.** Ricordando allora che le densità volumetriche di particelle del fascio e del bersaglio valgono rispettivamente $n_f$ e $n_b$, si ottengono le seguenti espressioni:

$$
  \Delta N_f = \underbrace{\Sigma v \Delta t}_{ \text{Volume}}n_f
     \qquad
      \Delta N_b = \underbrace{\Sigma  \Delta x}_{ \text{Volume}}n_b
$$

che sostituite forniscono il numero di particelle deflesse nel tempo $\Delta t$:

$$
      \Delta N_{def} = \Delta N_f \Delta N_b \frac{\sigma}{\Sigma} = 
       (\Sigma v \Delta t \ n_f)(\Sigma \Delta x \ n_b)\frac{\sigma}{\Sigma}
$$

e quindi un rate di deflessione

$$
       \frac{\Delta N_{def}}{\Delta t} = (v n_f)( \Sigma \Delta x n_b) \sigma
$$ Invertendo la relazione, otteniamo infine l'espressione della **sezione trasversale della particella bersaglio** o **sezione d'urto** \begin{equation}
   \boxed{\  \sigma = \frac{1}{(n_fv)(n_b \Sigma \Delta x)}\frac{dN_{def}}{dt} }
\end{equation}

L'interesse di questa espressione risiede nel fatto che mette in relazione una grandezza fisica microscopica, quale la sezione trasversale $\sigma$ della particella bersaglio, con grandezze fisiche macroscopiche misurabili quali sono i parametri geometrici $n_f,n_b,\Sigma,\Delta x$ e $\frac{\Delta N_{def}}{\Delta t}$.

La grandezza $\sigma$ è detta **sezione d'urto totale** o sezione totale d'interazione ed è ciò che può essere misurato in un tipico arrangiamento alla Rutherford (questa affermazione va presa cum grano salis poiché disponendo di un adeguato apparato si possono misurare le sezioni d'urto in funzione di specifiche variabili d'interesse), ha le **dimensioni di un'area** (in questo caso coincidente con l'area trasversale della particella bersaglio) e dunque si misura in $m^2$(più propriamente in suoi sottomultipli), ed è la grandezza fisica che **caratterizza l'interazione tra la generica particella del fascio e la generica particella del bersaglio**. Ci attendiamo infine che tale espressione abbia una **validità generale** e che possa essere applicata non solo nel caso specifico dell'urto meccanico da noi esaminato (impossibile a livello microscopico!) ma anche nel caso più realistico in cui le particelle del fascio e del bersaglio interagiscono per mezzo di una interazione naturale.

Infatti, anche nel caso delle particelle subatomiche, nel quale la mutua interazione non è certo schematizzabile come un urto meccanico di sfere rigide, sarà sempre possibile introdurre la grandezza microscopica $\sigma$ il cui valore, però, non sarà determinato dalla sezione trasversale della particella ma dalle proprietà della interazione e tra particella proiettile e particella bersaglio.

Dunque, in fisica nucleare e delle particelle elementari gli esperimenti su fasci misurano essenzialmente le sezioni d'urto della interazione elementare fascio-bersaglio. Quando si dispone di una teoria quantitativa di tale interazione la grandezza $\sigma$ può essere calcolata anche teoricamente ed allora, attraverso il confronto con il valore determinato sperimentalmente, risulta possibile saggiare la bontà della teoria stessa. Nella fisica nucleare e delle particelle elementari il confronto tra teoria ed esperimento avviene quasi sempre attraverso le sezioni d'urto.

Se l'apparato sperimentale è costruito in modo opportuno risulta possibile andare oltre il semplice conteggio del numero di particelle deflesse e fornire informazioni sempre più stringenti. Ad esempio, con un apparato sperimentale disposto attorno al bersaglio e *opportunamente segmentato*, in un processo di diffusione risulta possibile misurare la distribuzione angolare delle particelle del fascio deflesse dal bersaglio acquisendo ulteriore informazione sperimentale sulle proprietà della interazione in gioco. In questo modo si potrà misurare la sezione d'urto d'interazione con la condizione ulteriore che la particella proiettile emerga all'interno di un certo angolo solido elementare $d \Omega$. Avremo allora la seguente d'urto elementare (poiché infinitesimo risulta l'elemento di angolo solido)

```{marginfigure}
    Sezione d'urto differenziale 
    rispetto all'angolo solido
```

```{r, fig.margin=TRUE,echo=FALSE}
    include_graphics("figs/solid-angle-cross-section.jpg")
```

$$
    d \sigma = \frac{1}{(n_fv)(n_b \Sigma \Delta x)}d \left( \frac{dN_{def}}{dt} \ \text{in} \ d\Omega\right)
$$ in altri termini: $$
    d \sigma = \frac{1}{(n_fv)(n_b \Sigma \Delta x)} \frac{d\dot{N}_{def \ in \ \Delta \Omega}}{d \Omega} d \Omega
$$

dalla quale otteniamo l'espressione della **sezione d'urto differenziale rispetto all'angolo solido** che è la grandezza misurata dal nostro ipotetico esperimento. Va da sè che l'integrale di tale sezione d'urto differenziale rispetto all'angolo solido debba restituire la sezione d'urto totale

```{=tex}
\begin{equation}
   \boxed{ \sigma = \iint_{\Omega}\frac{d \sigma}{d \Omega} \, d \Omega }
\end{equation}
```
relazione che può essere assunta come definizione della sezione d'urto differenziale rispetto all'angolo solido. Se il rivelatore permette di misurare anche l'energia della particella proiettile sarà possibile misurare il numero di particelle del fascio che nella unità di tempo emergono nell'angolo solido elementare $d \Omega$ all'interno dell'intervallo elementare $dE$. Si ha infatti: $$
       \frac{d \sigma}{d \Omega} = \frac{1}{(n_fv)(n_b \Sigma \Delta x)}\frac{d}{d \Omega} \left( \frac{dN_{def}}{dt} \ \text{in} \ d\Omega\right)
$$

$$
      \frac{d^2 \sigma}{dE d \Omega} = \frac{1}{(n_fv)(n_b \Sigma \Delta x)}\frac{d}{dE}\frac{d}{d \Omega} \left( \frac{dN_{def}}{dt} \ \text{in} \ d\Omega \ \text{e} \ dE\right)
$$Il nostro ipotetico esperimento misurerà allora la seguente **sezione d'urto doppiamente differenziale in funzione dell'angolo solido e della energia** definita dalla relazione

$$
     \sigma = \iint_{\Omega}\int_{E} \frac{d^2 \sigma}{dE d \Omega} \, d \Omega
$$Gli esempi citati, pur riferendosi a casi particolari chiariscono il fatto, di validità generale, che *il tipo di sezione d'urto misurata dipende essenzialmente dalle caratteristiche tecniche del rivelatore*.

Nel caso più semplice si misurerà una sezione d'urto totale di interazione ma, disponendo di rivelatori via via più sofisticati, risulterà possibile misurare sezioni d'urto differenziali di interazione in funzione di un insieme di variabili cinematiche sempre più ampio.

## Calcoli di sezioni d'urto

Vediamo due esempi di calcolo di sezioni d'urto :

i)  Sezione d'urto differenziale rispetto all'angolo solido di un fascio di proiettili di sezione trascurabile su sfere di raggio $R$ nella ipotesi che abbiano luogo urti classici elastici. ii). Sezione d'urto differenziale di Rutherford

```{r, fig.margin=TRUE,echo=FALSE,fig.cap="Sezione d'urto differenziale di una sfera rigida"}
    include_graphics("figs/cross-section-calc.jpg")
```

i)  Senza entrare nel dettaglio della meccanica dell'urto - assumendo un sistema di coordinate sferiche con asse z lungo l'asse centrale della sfera - sappiamo che sussiste una piena simmetria rispetto all'angolo e l'**angolo di emergenza** del proiettile è interamente determinato dal **parametro d'urto** $b$ attarverso una relazione del tipo \begin{equation}
         b = b(\vartheta)
      \end{equation} che codifica i dettagli dell'urto stesso. Ciò significa che tutti i proiettili passanti per l'area elementare $bd \varphi db$ saranno deflessi dello stesso angolo solido elementare $d \Omega$ per cui, sulla base di ($3.2$), possiamo scrivere $$
          d \sigma = \frac{d \sigma}{d \Omega}d \Omega = b d \varphi db
    $$ da cui segue $$
           \frac{d \sigma }{d \Omega} \sin \vartheta d \varphi d \vartheta   =  b d \varphi \left |\frac{db}{d \vartheta}\right | d \vartheta
    $$ e dunque, infine, la sezione d'urto differenziale rispetto all'angolo solido \begin{equation}
        \frac{d \sigma}{d \Omega} = \frac{b}{sin \vartheta}\left |\frac{db}{d \vartheta}\right |
    \end{equation} valida classicamente non solo nel caso della sfera rigida ma in generale. Per calcolare la sezione d'urto differenziale rispetto all'angolo solido nel caso della sfera rigida di raggio R dobbiamo precisare la forma della ($3.3$). Si trova facilmente $$
         \frac{b}{R} = \sin{\alpha}  \qquad \vartheta = \pi - 2 \alpha 
    $$ da cui $$
          b = R \cos{\frac{\vartheta}{2}}
    $$ Sostituendo nella ($3.4$) otteniamo $$
         \frac{d \sigma}{d \Omega} = \frac{R \cos{\frac{\vartheta}{2}}}{\sin \vartheta} \left | \frac{d}{d \vartheta}R \cos{\frac{\vartheta}{2}} \right | = \frac{R \cos{\frac{\vartheta}{2}}}{\sin \vartheta}\frac{R}{2} \sin \frac{\vartheta}{2}
    $$ da cui, infine, la sezione d'urto differenziale della sfera rigida di raggio $R$ \begin{equation}
         \frac{d \sigma}{d \Omega} = \frac{R^2}{4}
    \end{equation}

    E' immediato verificare che da questa espressione si ottiene una sezione d'urto totale $\sigma = \pi R^2$.

```{marginfigure}
    Sezione d'urto differenziale 
    di una sfera rigida
```

La formula ($3.4$) può essere utilizzata anche nel caso in cui l'interazione tra le particelle del fascio e quelle del bersaglio non consista in un urto meccanico ma in una interazione mediata da una forza naturale.

ii). Trattiamo allora il caso della **diffusione di Rutherford** di proiettili di carica elettrica positiva $ze$ su bersagli di carica elettrica positiva $Ze$ governata dalla forza $$
       \bm{F} = \frac{zZe^2}{4 \pi \epsilon_0}\frac{1}{r^2}\bm{i_r}
 $$ Come noto tale forza **conserva il momento angolare** del proiettile $$
     \bm{r} \wedge \bm{F} = \frac{d}{dt}\bm{l} \qquad r \bm{i_r} \wedge \frac{zZe^2}{4 \pi \epsilon_0}\frac{1}{r^2}\bm{i_r} = \bm{0} \quad \bm{0} = \frac{d}{dt}\bm{l} \quad \bm{l}=\bm{K}
 $$ $$
     \bm{l}_{t = - \infty} = \bm{l}_t \quad (-x \bm{i} + y \bm{j})\wedge(m \dot{x}\bm{i} + m\dot{y}\bm{j})_{t = - \infty} = r \bm{i_r} \wedge m(\dot{r}\bm{i_r} + r \dot{\varphi}\bm{i_{\varphi}}) \quad - \dot{x}y = r^2 \dot{\varphi}
 $$ $$
     \dot{x}_{t = - \infty} = v_0 \quad \dot{y}_{t = - \infty} = 0 \quad y_{t = - \infty}= b
 $$ da cui \begin{equation}
     \dot{\varphi} = - \frac{v_0 \ b}{r^2}
 \end{equation} e **conserva l'energia del proiettile** $$
      \bm{F} \cdot \bm{v} = \frac{dT}{dt} \rightarrow - \nabla V \cdot \bm{v} = \frac{dT}{dt}
 $$ $$
        \frac{d(T + V)}{dt} = 0 \qquad E = T + V = K
 $$ $$
    T_{t = - \infty}+ V_{t = - \infty} = T_{t = + \infty}+ V_{t = + \infty} \qquad V_{t = \pm \infty} = 
    - \frac{zZe^2}{4 \pi \epsilon_0}\frac{1}{r_{t = \pm \infty}} = 0 \quad T_{t = - \infty}=T_{t = + \infty}
 $$ da cui si ha \begin{equation}
      v_0 = v_{t = + \infty}
 \end{equation} Fatte queste premesse conviene risolvere la sola **equazione del moto trasversale**: $$
          F_y = \frac{d}{dt}m v_y \quad \ \frac{zZe^2}{4 \pi \epsilon_0}\frac{1}{r^2}\sin \varphi = \frac{d}{dt}mv_y
 $$ $$
     mv_{y,t= + \infty} - mv_{y,t = - \infty} = \int_{- \infty}^{+\infty} \frac{zZe^2}{4 \pi \epsilon_0}\frac{1}{r^2}\sin \varphi\,dt
 $$ $$
     v_{y,t= + \infty} = v_{t= + \infty}\sin \vartheta \qquad v_{y,t = - \infty} = 0 \quad \varphi_{t = +\infty} = \vartheta \quad \varphi_{t = - \infty} = \pi
 $$ $$
     mv \sin \vartheta = - \int_{- \infty}^{+ \infty} \frac{zZe^2}{4 \pi \epsilon_0}\frac{1}{r^2}\sin \varphi \frac{r^2}{v_0b}\,d \varphi = \frac{zZe^2}{4 \pi \epsilon_0 v_0 b}(\cos \vartheta + 1)
 $$ da cui

\begin{equation}
     b = \frac{zZe^2}{4 \pi \epsilon_0 m v^2_0} \cot \frac{\vartheta}{2}
 \end{equation} Ora possiamo derivare questa espressione $$
      \left | \frac{db}{d \vartheta}\right | = \frac{1}{2}\frac{zZe^2}{4 \pi \epsilon_0 m v^2_0}\frac{1}{\sin^2{\vartheta/2}}
 $$ e sostituirla nella $(3.4)$ assieme alla $(3.7)$ ottenendo $$
     \frac{d \sigma }{d \Omega} = \left( \frac{zZe^2}{4 \pi \epsilon_0m v^2_0}\right) \cot{\frac{\vartheta}{2}}\frac{1}{2 \sin{\vartheta / 2 \cos (\vartheta /2)}}\frac{1}{2}\left( \frac{zZe^2}{4 \pi \epsilon_0m v^2_0}\right)\frac{1}{\sin^2{\vartheta/2}}
 $$ da cui la **sezione d'urto differenziale di Rutherford**

\begin{equation}
     \frac{d \sigma }{d \Omega} = \frac{1}{4} \left( \frac{zZe^2}{4 \pi \epsilon_0m v^2_0}\right) ^2\frac{1}{\sin^4{\vartheta / 2}}
 \end{equation} un risultato valido anche in meccanica quantistica.

[Esercizio in dispensa pag 38.]\
<!-- %%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%%% -->

## Le proprietà ondulatorie delle particelle microscopiche

Nel 1913, quando Geiger, Mursden e Rutherford compirono il loro esperimento, interpretarono le collisioni tra particelle del fascio e atomi del materiale in termini di urti governati dalle leggi della meccanica classica. Non potevano fare altrimenti, tuttavia di li poco Bohr - sulla base dei lavori di Plank ed Einstein - e poi nella decade successiva De Broglie, Heisenberg, Schroedinger e Born modificheranno radicalmente il quadro interpretativo introducendo l'idea che **le particelle microscopiche, oltre a possedere proprietà corpuscolari, dovevano possedere anche proprietà ondulatorie,** per cui ad esse si doveva associare una lunghezza d'onda e frequenza (De Broglie) ed una funzione d'onda (Born), soluzione quest'ultima di una determinata equazione d'onda (Schroedinger), giungendo così alla formulazione della meccanica quantistica.

D'altra parte, a partire dai lavori di Planck sul corpo nero (1900) e di Einstein sull'effetto fotoelettrico (1905), venne contemporaneamente affermandosi l'idea che i campi classici maxwelliani - dotati certamente di proprietà ondulatorie poiché capaci dei fenomeni della interferenza e diffrazione -- dovevano essere costituiti da enti microscopici (poi chiamati quanti del campo) dotati anche di proprietà corpuscolari. Si affermò così il concetto di **quanto del campo come ente microscopico intrinsecamente 'ibrido' poiché dotato di proprietà sia ondulatorie che corpuscolari**.

Dato questo stato di cose, si pose naturalmente la domanda se le particelle microscopiche ed i quanti del campo - entrambi dotati di proprietà sia corpuscolari che ondulatorie - dovessero essere pensati come enti distinti oppure no.

La risposta -- fondamento del moderno punto di vista - fu data dalle teorie di campo quantizzato (formulate alla fine degli anni '20 da Dirac, Heisenberg, e Jordan) le quali assumono che **le particelle microscopiche osservate negli apparati sperimentali devono essere identificate con i quanti di specifici campi**, superando in tal modo la ripartizione degli enti fisici in particelle materiali e campi affermata dalla fisica classica. Da ciò consegue che **il linguaggio naturale della fisica delle particelle debba essere quello della teoria dei campi quantizzati** tuttavia, quando le energie in gioco non sono così elevate da rendere necessaria una descrizione relativistica e soprattutto da rendere possibili processi di creazione e distruzione di particelle**, la descrizione offerta dalla meccanica quantistica ordinaria risulta appropriata**.

Per questo, alle basse e medie energie possiamo certamente assumere che la fisica nucleare possa essere ben descritta nell'ambito della meccanica quantistica mentre questo non è certamente più vero nella fisica nucleare alle alte energie dove possono aversi collisioni tra nucleoni ad energie di centinaia o migliaia di GeV per nucleone (Alice ha operato a 2.76 TeV per coppia di nucleoni) e risulta necessaria una descrizione dei processi basata sulle teorie di campo quantizzato.

Volendo richiamare in modo diretto ed euristico alcuni concetti di meccanica quantistica, si può cominciare scrivendo **le grandezze cinematiche fondamentali di una generica onda piana sinusoidale,** ovvero la **pulsazione** ed il **vettore d'onda** collegate tra loro nella **relazione di dispersione** che caratterizza le proprietà fisiche del mezzo in cui l'onda stessa si propaga

$$
    \omega = \frac{2 \pi}{T} \quad \bm{k} = \frac{2 \pi}{\lambda} \quad \omega = \omega(\bm{k})
$$ Scriviamo anche **le grandezze cinematiche fondamentali di un generico corpuscolo libero** che corrispondono alle espressioni relativistiche della **energia** e **quantità di moto** collegate dalla **relazione energia-impulso** \begin{equation}
    E = \frac{m c^2}{\sqrt{1 - \frac{v^2}{c^2}}} \qquad \bm{p} = \frac{m \bm{v}}{\sqrt{1 - \frac{v^2}{c^2}}} \qquad E^2 = p^2c^2 + m^2c^4 
    \end{equation}

Sulla base di considerazioni di natura assai generale, Einstein e De Broglie ipotizzarono che **le grandezze ondulatorie e corpuscolari fossero legate dalle seguenti relazioni** (valide sia nella meccanica quantistica che nella teoria dei campi quantizzati)

$$
     E = \hp \omega \qquad \bm{p} = \hp \bm{k}
$$per cui dedussero il seguente legame esplicito tra grandezze ondulatorie e corpuscolari valido per le particelle microscopiche e le non meglio precisate **'onde quantomeccaniche'** o **'onde di De Broglie'** a loro associate

```{marginfigure}
    Equazioni di De Broglie-Einstein
```

```{=tex}
\begin{equation}
  E = \hp \omega = \frac{m c^2}{\sqrt{1 - \frac{v^2}{c^2}}} \qquad \bm{p} = \hp \bm{k} = \frac{m \bm{v}}{\sqrt{1 - \frac{v^2}{c^2}}} \qquad \omega^2 = k^2c^2+ \frac{m^2c^4}{\hp^2}
\end{equation}
```
La relazione dispersione (relazione energia-impulso) indica chiaramente che le componenti di Fourier delle 'onde quantomeccaniche' si propagano come se il vuoto fosse un **mezzo dispersivo**.

Se ad una particella materiale si devono associare grandezze ondulatorie ad essa si dovrà pure associare una fase ed una certa funzione della fase detta **funzione d'onda** il cui significato fisico dovrà essere precisato. Una data componente di Fourier di tale onda in forma piana dovrà comunque avere la seguente semplice espressione[^2]

[^2]: L'utilizzo della notazione complessa non è casuale. Infatti alle due espressioni $$
       \psi_1(\bm{r},t) = \psi_0 e^{i(\bm{k \cdot r}-\omega t)}
    $$ $$
     \psi_2(\bm{r},t) = \psi_0 \sin (\bm{k \cdot r}-\omega t)
    $$ sono associate a probabilità differenti $$
        | \psi_1^2| = \psi_0^2
    $$ $$
       | \psi_2^2| = \psi_0^2 \sin^2(\bm{k \cdot r}-\omega t)
    $$ di cui *solo la prima è in accordo con le verifiche sperimentali*.

\begin{equation}
     \psi(\bm{r},t) = \psi_0 e^{i(\bm{k \cdot r}-\omega t)} = \psi_0e^{\frac{i}{\hp}(\bm{p \cdot r}-E t)} 
\end{equation} Come in un qualunque fenomeno ondulatorio, data la funzione d'onda si pone il problema di stabilire **l'equazione d'onda** ovvero l'equazione che ne governa la dinamica.

Trovare l'espressione formale della equazione d'onda in modo diretto per una data componente di Fourier non è difficile poiché sappiamo che una volta sostituita la funzione d'onda ($12$) essa non deve fare altro che restituire la relazione energia-impulso ($10$) o la relazione di dispersione ($11$). A questo scopo vale la pena introdurre le seguenti **operazioni di differenziazione**

$$
   - i \hp \nabla \psi (\bm{r},t) = - i \hp \nabla \psi_0e^{\frac{i}{\hp}(\bm{p \cdot r}-E t)} = - i \hp \psi_0e^{\frac{i}{\hp}(\bm{p \cdot r}-E t)} \frac{i}{\hp} \bm{p} = \bm{p}\psi(\bm{r},t)
$$ $$
        i \hp \frac{\partial}{\partial t} \psi (\bm{r},t) =  i \hp \frac{\partial}{\partial t} \psi_0e^{\frac{i}{\hp}(\bm{p \cdot r}-E t)} =  i \hp \psi_0e^{\frac{i}{\hp}(\bm{p \cdot r}-E t)} \left( - \frac{i}{\hp} E\right) = E\psi(\bm{r},t)
$$Queste espressioni mostrano che gli operatori differenziali, agendo sulla generica componente di Fourier, ne determinano la rimoltiplicazione per i valori della quantità di moto ed energia, un fatto che suggerisce di definirli come **operatori della quantità di moto** ed **energia:**

-   Operatore della **quantità di moto**$$
         \hat{P} = - i \hp \nabla    \qquad 
    $$

-   Operatore **dell'energia**

    $$
         \hat{E} = i \hp \frac{\partial}{\partial t}
    $$

Nel linguaggio degli operatori, le precenti espressioni possono allora essere rilette affermando che in una data componente di Fourier dell'onda quantomeccanica **i valori della quantità di moto e della energia sono autovalori degli operatori** $\hat{P}$ ed $\hat{E}$ mentre la funzione d'onda è un loro autostato $$
    \hat{P}\psi(\bm{r},t) = \bm{p}\psi(\bm{r},t) \qquad 
    \hat{E}\psi(\bm{r},t) = E\psi(\bm{r},t)
 $$ Introdotti gli operatori energia e quantità di moto, possiamo partire dalla relazione relativistica energia-impulso della particella libera ed ottenere la sua equazione d'onda. I passaggi sono i seguenti $$
    E^2 = p^2c^2 + m^2c^4
$$ $$
     E^2\psi(\bm{r},t) = p^2c^2\psi(\bm{r},t)+m^2c^4\psi(\bm{r},t)
$$ $$
     \left( i \hp \frac{\partial}{\partial t}\right)\left( i \hp \frac{\partial}{\partial t}\right)\psi(\bm{r},t) = c^2 (-i \hp \nabla)(-i \hp \nabla)\psi(\bm{r},t)+m^2c^4 \psi(\bm{r},t)
$$Si noti che **tale equazione è lineare per cui deve valere non solo per la data componente di Fourier ma -- in modo del tutto generale - per una qualunque sovrapposizione di componenti di Fourier e dunque per una qualsiasi onda**.

Giungiamo così ad individuare **l'equazione d'onda** cercata detta **equazione di Klein-Gordon** valida per le '**onde quantomeccaniche' libere scalari** (senza spin, essendo $\psi$ scalare)

```{marginfigure}
  Equazione di Klein-Gordon
```

```{=tex}
\begin{equation}
    \nabla^2 \psi(\bm{r},t) - \frac{1}{c^2}\frac{\partial^2}{\partial t^2}\psi(\bm{r},t) = 
    \frac{m^2c^2}{\hp^2}\psi(\bm{r},t)
\end{equation}
```
Tale equazione fu trovata per la prima volta da Schroedinger il quale però non riuscì a fornire una interpretazione fisica consistente della funzione d'onda. Si trattava di un problema cruciale che poteva essere superato solo interpretando la funzione d'onda nel senso della teoria dei campi quantizzati (affronteremo questo aspetto in maggior dettaglio nella seconda parte del corso). Non essendoci allora i presupposti per un passaggio di tal genere, Schroedinger rinunciò alla equazione d'onda relativistica e ripiegò sulla **equazione d'onda classica** la cui interpretazione sembrava meno problematica. Tale equazione la si può ottenere seguendo esattamente lo stesso tipo di procedimento partendo però dalla espressione **energia-impulso classica delle particelle libere**

$$
   E = \frac{p^2}{2m}
$$Compreso questo fatto, possiamo puntare direttamente a costruire **l'equazione d'onda non relativistica per le 'onde quantomeccaniche' inpresenza di forze** aggiungendo il loro potenziale alla espressione precedente

$$
     E = \frac{p^2}{2m} + V(\bm{r})
$$

Nel caso di una generica componente di Fourier otteniamo allora

$$
     E = \frac{p^2}{2m} + V(\bm{r}) \rightarrow E \psi(\bm{r},t) = \frac{p^2}{2m}\psi(\bm{r},t) +
      V(\bm{r},t)\psi(\bm{r},t)
$$

$$
       \left( i \hp \frac{\partial}{\partial t} \right)\psi(\bm{r},t) = \frac{1}{2m}(- i \hp \nabla)(- i \hp \nabla)\psi(\bm{r},t) + V(\bm{r})\psi(\bm{r},t)
$$

$$
      i \hp \frac{\partial}{\partial t} \psi(\bm{r},t) = - \frac{\hp^2}{2m}\nabla^2\psi(\bm{r},t)+
    V(\bm{r})\psi(\bm{r},t) = \left[ - \frac{\hp^2}{2m}\nabla^2 + V(\bm{r})\right] \psi(\bm{r},t)
$$

Data la linearità della equazione, concludiamo che l'espressione ottenuta deve essere valida non solo per la generica componente di Fourier ma per una qualunque funzione d'onda. Definendo allora l'operatore tra parentesi come **operatore hamiltoniano** $\hat{H}$, otteniamo la seguente **equazione d'onda di Schroedinger** valida per le **'onde quantomeccaniche' scalari (senza spin) non relativistiche in presenza di forze**

```{marginfigure}
  Equazione d'onda di Schroendinger
```

```{=tex}
\begin{equation}
   i \hp \frac{\partial}{\partial t} \psi(\bm{r},t) = \hat{H}\psi(\bm{r},t) \qquad
   \hat{H} = - \frac{\hp^2}{2m} \nabla^2 + V(\bm{r})
\end{equation}
```
Tale equazione rese possibile una interpretazione della funzione d'onda che - pur non essendo di validità generale - permetteva comunque di descrivere in modo appropriato i fenomeni quantomeccanici in regime non relativistico ovvero alle basse e medie energie dove non avvengono processi di creazione e/o distruzione di particelle. Tale interpretazione fu proposta da M. Born ed afferma che **il modulo quadrato della funzione d'onda nella posizione**$\bm{r}$ **ed al tempo t rappresenta la densità di probabilità di trovare la particella materiale in quella posizione ed in quell'istante di tempo a seguito di una misura di posizione.** Questa ipotesi va a costituire uno dei fondamentali assiomi interpretativi della meccanica quantistica e comporta che l'espressione \begin{equation}
       \left | \psi(\bm{r},t)\right |^2 dV
\end{equation} rappresenti la probabilità di misurare la particella materiale al tempo $t$ all'interno del volume $dV$ centrato nella posizione $\bm{r}$.

I fatti appena richiamati chiariscono che **l'interazione particella- proiettile/particella-bersaglio non deve essere pensata come un processo d'urto meccanico ma, piuttosto, come un processo di diffrazione/rifrazione dell'onda quantomeccanica associata alla particella proiettile a seguito della sua interazione con l'ostacolo-bersaglio**. Dunque essenzialmente un processo di '**ottica delle onde quantomeccaniche**' dipendente dal tipo di interazione in gioco.

Se il bersaglio è totalmente riflettente risulterà un processo di diffrazione simile a quello di un tratto di muro piazzato sul percorso di un'onda in acqua. Se il bersaglio è totalmente assorbente risulterà un processo di diffrazione simile a quello di un tratto di scogliera. Se invece il bersaglio opera come un potenziale di forza avremo un processo di rifrazione assimilabile alle distorsioni dei fronti d'onda determinate dalle variazioni di profondità del fondale. Al netto di questi dettagli è comunque evidente che **gli esperimenti fascio-bersaglio con particelle microscopiche devono essere interpretati in chiave ondulatoria.**

Ad esempio, se vogliamo esplorare la struttura di un nucleo atomico dovremo essere in grado di risolvere almeno i singoli nucleoni. Ma l'interferenza di due onde provenienti da due diversi nucleoni è apprezzabile solo se i cammini differiscono di una quantità dell'ordine della lunghezza d'onda.

```{r, fig.margin=TRUE,echo=FALSE}
    include_graphics("figs/fascio-bersaglio-de-broglie.jpg")
```

D'altra parte la differenza di tali cammini è anche dell'ordine delle dimensioni del singolo nucleone. Ciò significa che dovremo impiegare particelle proiettile aventi una lunghezza d'onda di De Broglie dell'ordine delle dimensioni del singolo nucleone ovvero dell'ordine di $1 fm$. In questo modo saremo sensibili agli effetti diffrattivi-interferenziali indotti dalla struttura nucleare che potremo osservare raccogliendo le particelle diffuse su di un rivelatore capace di misurarne la posizione angolare. Per quanto riguarda invece la scelta del proiettile converrà utilizzare i neutroni dato che non risentono della interazione elettromagnetica che andrebbe a complicare il fenomeno (si tenga però presente che è più difficile avere a che fare con fasci e rivelatori di neutroni!).

Ricordando che $$
      \frac{\hp c}{200 MeV} \sim 1 fm
$$ si ha $$
     p = \hp k = \hp \frac{2 \pi}{\lambda} = \hp \frac{2 \pi}{1} fm^{-1} = \hp 2 \pi \frac{200 MeV}{\hp c}
     \sim 1.2 \frac{GeV}{c}
$$ $$
         \epsilon = \sqrt{p^2c^2+m^2c^4}\sim \sqrt{(1.2)^2+(1.0)^2} \sim 1.5 GeV
$$ da cui si verifica che con un fascio di particelle di circa $1.2 GeV/c$ di impulso ed $1.5 GeV$ di energia si raggiunge lo scopo. Se invece vogliamo esplorare la struttura del singolo nucleone dovremo avere un potere risolutivo almeno 100 volte superiore ovvero un impulso $100$ volte maggiore e dunque fasci di particelle di impulso dell'ordine di $100 GeV$.

## Teoria della diffrazione di Kirchhoff

Dato che l'interazione fascio-bersaglio consiste essenzialmente nella diffrazione delle onde di De Broglie associate alle particelle del fascio da parte delle particelle del bersaglio, la corretta soluzione del problema può essere ottenuta cercando l'espressione della funzione d'onda che:

i)  soddisfa l'equazione di Schroedinger con potenziale nella regione in cui il fascio interagisce con il bersaglio;
ii) soddisfa l'equazione d'onda di Schroedinger libera nella regione esterna alla interazione prima e dopo il bersaglio;
iii) soddisfa la condizione al contorno di essere un'onda piana prima di incidere sul bersaglio.

Come noto, la diffrazione delle onde scalari classiche da parte di una apertura puo' essere trattata in modo rigoroso per mezzo della **teoria di Kirchhoff**, dettagliatamente esposta in Appendice 1 .

In particolare, se una apertura $A$ è investita da un'onda monocromatica, la funzione d'onda diffratta $\psi(\bm{r})$ in un generico punto dello spazio $\bm{r}$ oltre lo schermo è data dalla seguente espressione:

```{r, fig.margin=TRUE,echo=FALSE}
    include_graphics("figs/kirchhoff-diffraction-1.jpg")
```

\begin{equation}
    \psi(\bm{r}) = \frac{1}{4 \pi} \iint_{A_p} \left[ \psi(\bm{r'}) (\bm{n}' \cdot \nabla') \frac{e^{iks}}{s} - \frac{e^{iks}}{s}(\bm{n}' \cdot \nabla') \psi(\bm{r}) \right]  \, da'
\end{equation} dove

-   $\bm{r}$ è il vettore posizione del punto di osservazione
-   $\bm{r'}$ è il vettore posizione di un punto dell'apertura
-   $\psi(\bm{r'})$ è la funzione d'onda calcolata nel punto $\bm{r'}$ dell'apertura
-   $\bm{n}'$ è la normale allo schermo nel punto $\bm{r'}$ dell'apertura
-   $\nabla'$ è il gradiente della funzione d'onda nel punto $\bm{r'}$ dell'apertura
-   $\bm{k}$ è il modulo del vettore d'onda della funzione d'onda incidente
-   $s = | \bm{r} - \bm{r'}|$ è il modulo del vettore congiungente il punto dell'apertura con quello di osservazione

Dato che la funzione d'onda $\psi(\bm{r})$ compare in entrambi i membri, tale espressione richiede la conoscenza della funzione 𝜓(𝑟) stessa che si vuole determinare(questo fatto è noto come \`Paradosso di Kirchhoff'. Un circolo vizioso che viene evitato attraverso**l'approssimazione di Kirchhoff** la quale assume che la funzione $\psi(\bm{r})$ sia non nulla nei soli punti dell'apertura $A$ dove coincide conla funzione d'onda monocromatica incidente. Consideriamo allora il caso di onda piana monocromatica diretta lungo l'asse delle $z$ positive incidente su di uno schermo piano normale all'asse stesso. Si ha $$
       \psi(\bm{r}) = \psi_0 e^{i \bm{k} \cdot \bm{r}}= \psi_0e^{ik \hat{k}(x \hat{i}+y \hat{j}+z \hat{k})}= \psi_0e^{ikz}
$$ $$
       \bm{n}' = \bm{k}
$$ $$
       \psi(\bm{r'}) = \psi_0 e^{i \bm{k} \cdot \bm{r'}}= \psi_0e^{ik \hat{k}(x' \hat{i}+y' \hat{j}+z' \hat{k})}= \psi_0e^{ikz'}
$$ e inoltre $$
     s = \sqrt{(x-x')^2+(y-y')^2+(z-z')^2}
$$ Sviluppiamo ora i termini presenti nell'equazione di Kirchhoff: $$
   (\bm{n}' \cdot \nabla')\frac{e^{iks}}{s} = \frac{\partial}{\partial z'}\frac{e^{iks}}{s} = ik \frac{e^{iks}}{s}\frac{\partial s}{\partial z'} - \frac{e^{iks}}{s^2}\frac{\partial s}{\partial z'}  = \left( ik \frac{e^{iks}}{s}- \frac{e^{iks}}{s^2} \right)\frac{\partial s}{\partial z'}
$$ $$
    (\bm{n}' \cdot \nabla')\psi(\bm{r'}) = \frac{\partial}{\partial z'}\psi_0e^{ikz'}=ik\psi_0e^{ikz'}
$$ \begin{align*}
     \frac{\partial s}{\partial z'} &= \frac{\partial }{\partial z'}|\bm{r'}-\bm{r}| = \frac{\partial }{\partial z'}\sqrt{(x-x')^2+(y-y')^2+(z-z')^2} \\
     &= - \frac{1}{2s}s(z-z') = - \frac{z-z'}{s} = \cos \vartheta
\end{align*} con $\cos \vartheta = \frac{\bm{r'}-\bm{r}}{|\bm{r'}-\bm{r}|}$. Da qui ottengo lo sviluppo del primo termine presente nell'equazione di Kirchhoff: 

$$
     (\bm{n}' \cdot \nabla')\frac{e^{iks}}{s} = -(ik\frac{e^{iks}}{s}-\frac{e^{iks}}{s^2}) \cos \vartheta
$$ Sostituendo infine le espressioni di $(\bm{n}' \cdot \nabla ') \frac{e^{iks}}{s}$ e di $(\bm{n}' \cdot \nabla')\psi(\bm{r'})$ in $(16)$ otteniamo $$
       \psi(\bm{r}) = \frac{1}{4 \pi} \iint_{\text{Foro}} \left[-\psi_0 e^{ikz'}\left( ik\frac{e^{iks}}{s}-\frac{e^{iks}}{s^2}\right) \cos \vartheta - \frac{e^{iks}}{s} ik\psi_0 e^{ikz'} \right] \, da' 
$$
```{r, fig.margin=TRUE,echo=FALSE}
    include_graphics("figs/kirchhoff-diffraction-2.jpg")
```
Compiamo la seguente *approssimazione*: se il punto di osservazione è a grande distanza, al primo ordine il termine $1/s^2$ può essere trascurato. Abbiamo $$
   \psi(\bm{r}) \simeq \frac{1}{4 \pi} \iint_{\text{Foro}} \left[-\psi_0 e^{ikz'} ik\frac{e^{iks}}{s} \cos \vartheta - \frac{e^{iks}}{s}ik\psi_0 e^{ikz'} \right]\, da'
$$ 
$$
\psi(\bm{r}) \simeq -\psi_0 \frac{ik}{4 \pi} \iint_{\text{Foro}} \frac{e^{i(ks+kz')}}{s}(\cos \vartheta + 1)\, da' \simeq -\psi_0 \frac{ik}{2 \pi} \iint_{\text{Foro}} \frac{e^{i(ks+kz')}}{s}\,da'
$$
```{marginfigure}
  $f(\vartheta) = 1 + \cos \vartheta$ fa si che ci sia un fattore che modula l'ampiezza(ad esempio se $\vartheta = 0,f(\vartheta) = 2$ mentre è nullo per $\vartheta = \pi$)
```
dove nell'ultimo passaggio si è usato $\vartheta << 1 \rightarrow cos \vartheta \simeq 1$.
Si noti che l\'espressione integrale ottenuta corrisponde al ben noto principio
di Huygens completato dal **fattore di obliquità** che modula l\'ampiezza in
modo tale da fornire le onde in avanti ed annullare quelle all\'indietro.

Nell’integrale appena ottenuto vogliamo esprimere la fase dell’esponenziale in forma generale attraverso vettori
$$
    k(s + z') = k(|\bm{r}-\bm{r'}|+z') = k (\sqrt{(\bm{r}-\bm{r'})\cdot(\bm{r}-\bm{r'})}+\bm{n}' \cdot \bm{r'})
$$
$$
    = k\left(r \sqrt{1 - \frac{2 \bm{r}\cdot \bm{r'}}{r^2} + \frac{r'^2}{r^2}} + \bm{n}' \cdot \bm{r'}\right) = k\left( r + \frac{r'^2}{2r} - \frac{ \bm{r}\cdot \bm{r'}}{r} + \bm{n}' \cdot \bm{r'}\right)
$$
$$
  = k r + k \frac{r'^2}{2r} - k \frac{ \bm{r}\cdot \bm{r'}}{r} + k \bm{n}' \cdot \bm{r'}
$$
I valori assunti da $r'$ sono molto minori rispetto a quelli di $r$; in particolare se $D$ è il diametro del foro ed $L$ la distanza dallo schermo
$$
     k \frac{r'^2}{2r} \simeq \frac{D^2}{\lambda L}
$$
Se $\frac{D^2}{\lambda L} << 1$ si parla di **regime di Fraunhofer** e il termine in questione può essere trascurato. Si ha quindi
$$
    k(s+z') = kr - (k \bm{n} - k \bm{n}') \cdot r'
$$
Introducendo il **vettore d'onda trasferito**(che parametrizza lo spostamento del punto di osservazione dall'asse del fasio)
$$
    \bm{q} = k \bm{n} - k \bm{n}'
$$
otteniamo infine
$$
    k(s+ z') \simeq kr - \bm{q} \cdot \bm{r}'
$$
			
			
			
			
			
			
			
			
			
			
			
			
			
			
			
			
			
			
			
		

	
